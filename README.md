# RxJS - Podstawy reaktywnego programowania

Przedstawiamy drugą część warsztatu z serii Full Stack JavaScript, w którym zapoznamy się z biblioteką RxJS oraz reaktywnym programowaniem w JavaScript.

RxJS to biblioteka wspierająca reaktywne programowanie przy użyciu Observables, pozwala na łatwiejsze programowanie operacji asynchronicznych opartych o promisy, czy funkcje zwrotne (callbacks). 

RxJS to odpowiednik Lodash, jednakże skierowany do obsługi eventów.

W ostatnim czasie sporo mówi się o reaktywnym programowaniu, a sama biblioteka jest wykorzystywana jako dependency w takich projektach jak Angular (po stronie przeglądarki), czy NestJS (po stronie serwera). 

Najtrudniejszy aspekt programowania reaktywnego, to zacząć myśleć reaktywnie!

Aby nauczyć się myśleć reaktywnie z RxJS, najpierw musimy poznać i zrozumieć jego podstawy, w jaki sposób działają streamy, jak je tworzyć, łączyć, a także zmieniać przesyłane w nich wartości poprzez operatory.

Ucząc się wbudowanych operatorów na przykładach, przestawimy nasze myślenie tak, żeby pozbyć się imperatywnych nawyków pisania kodu. Zamienić architekturę stateful na architekturę reaktywną opartą o strumienie.

## Czego się nauczysz

Poznasz podstawowe elementy RxJS, takie jak Observable, Observer, operator, subscription - pisząc je od podstaw samemu.

Na praktycznych przykładach będziesz się uczył wbudowanych operatorów, dzięki czemu szybciej je zrozumiesz i lepiej zapamiętasz ich zastosowanie.

Dzięki przygotowanym ćwiczeniom zobaczysz jakie korzyści płyną z pisania kodu reaktywnego i unikania przechowywania samemu stanu aplikacji.

Nauczysz się wykorzystywania RxJS po stronie przeglądarki oraz serwera.
